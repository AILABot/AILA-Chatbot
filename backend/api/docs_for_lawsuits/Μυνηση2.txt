ΠΡΟΣ ΤΗΝ ΕΙΣΑΓΓΕΛΙΑ ΠΡΩΤΟΔΙΚΩΝ ΘΕΣΣΑΛΟΝΙΚΗΣ
Δια της Υπ/σης Δίωξης Ηλεκτρονικού Εγκλήματος Θεσσαλονίκης

ΜΗΝΥΤΗΡΙΑ ΑΝΑΦΟΡΑ

……………………….., ΑΦΜ: ………………., τηλ: ………. κάτοικος Θεσσαλονίκης, οδός ………………………..
ΚΑΤΑ
Παντός αγνώστου δράστη

----------------------------------------------------------------------------------


Θεσσαλονίκη 23/10/2024

	Ι. Στα μέσα Ιουνίου 2024 είχα την πληροφορία από έναν γνωστό μου ότι η εταιρία με την επωνυμία FINANCE BROCKER LTD με έδρα το Λονδίνο είναι αξιόπιστη επενδυτική εταιρία και έτσι, αποφάσισα να επενδύσω κάποια χρήματα, ώστε να ωφεληθώ από τα υψηλά επιτόκια που παρέχει. Επισκέφθηκα, λοιπόν, στις 25/6/2024 την ιστοσελίδα της εταιρείας και πληκτρολόγησα εκεί τα στοιχεία μου σε μια διαδικτυακή φόρμα επικοινωνίας, ώστε να επικοινωνήσει μαζί μου εκπρόσωπος της εταιρίας. Την επόμενη ημέρα μου τηλεφώνησε μία κυρία που μιλούσε ελληνικά για να μου πει ότι σε λίγο θα έρθει σε επαφή μαζί μου κάποιος οικονομικός σύμβουλος. Πράγματι, επικοινώνησε μαζί μου κάποιος ο οποίος μου συστήθηκε τηλεφωνικά ως Ανδρέας Αναστασίου και μου έστειλε το mail του (andreas.anastasiou@financebrockerltd.com), την ταυτότητά του και την πιστοποίηση της εταιρείας από την κυβέρνηση του Ην. Βασιλείου (Σχετ. 1).  Την ίδια ημέρα έκανα τραπεζική μεταφορά από τον λογαριασμό τα πρώτα 250 Ευρώ (Σχετ. 2).
Σε συνομιλία που είχε με τον εν λόγω άγνωστο δράστη, ο οποίος παρουσιαζόταν ως  σύμβουλος, με έπεισε ότι τα χρήματα ήταν πολύ λίγα για να ασχολείται μαζί μου ως επενδυτή και έτσι, στις 7/8 έκανα έμβασμα 2.000 ευρώ από τον λογαριασμό που τηρώ στην Εθνική Τράπεζα σε έναν λογαριασμό που έδωσε αυτός και φαίνεται να ανήκει σε επενδυτική εταιρία με όνομα Trendmark EOOD (Σχετ. 3).. 
Στο τέλος Αυγούστου του ίδιους έτους (2024) ο ίδιος δήθεν επενδυτικός σύμβουλος, συνομιλώντας μαζί μου, επέμενε, ότι αν τοποθετήσω άλλες 10.000 ευρώ, η εταιρεία του θα βάλει στο λογαριασμό μου 14.000 ευρώ ως δήθεν μπόνους, για την αύξηση του κέρδους. Το μπόνους θα αποσύρονταν από το λογαριασμό μου στις 31/12/24. Έτσι πείσθηκα και στις 20/9 μετέφερα το ποσό των 10.000 ευρώ από τον λογαριασμό μου στην ΕΤΕ σε έναν λογαριασμό που μου έδωσε και ο οποίος φαίνεται να έχει ως δικαιούχο την Ελένη ……… του Χρήστου (Σχετ. 4). Σημειωτέον ότι μου είχε δώσει κωδικούς και παρακολουθούσα από τον υπολογιστή μου τον (υποτιθέμενο) επενδυτικό λογαριασμό μου, ο οποίος εμφάνιζε υπόλοιπο 30.000 ευρώ περίπου.
Στις αρχές Οκτωβρίου 2024 ο ως άνω υποτιθέμενος επενδυτικός σύμβουλος επανήλθε και μου ζητούσε επίμονα και παρακλητικά για πολλές μέρες να στείλω άλλες 23.000 ευρώ. Ισχυρίστηκε ότι με το ποσό αυτό θα συμπλήρωνε το κεφάλαιο που απαιτούνταν από τη διεύθυνση της εταιρείας, ώστε να γίνει διευθυντής στο ελληνικό τμήμα και τότε, ο ίδιος θα λάμβανε υψηλό πριμ και ήταν διατεθειμένος να μου δώσει από αυτά 50.000 ευρώ. Έτσι, έστειλα τραπεζικό έμβασμα 10.000 ευρώ στον ίδιο λογαριασμό με δικαιούχο την Ελένη …………….., στις 4/10, και του είπα να βρει αλλού τα υπόλοιπα  (Σχετ. 5). Λίγες μέρες μετά επανέρχεται, μου λέει ότι δεν μπορεί να βρει τα υπόλοιπα. Μου έδωσε μάλιστα να μιλήσω στο τηλέφωνο με το διευθυντή του, που υποσχέθηκε κι άλλο δώρο, αν βοηθήσω. Έτσι έστειλα έμβασμα 10.000 ευρώ στον ίδιο λογαριασμό της …………. στις 8/10 (Σχετ. 6) και 3.000 ευρώ στις 9/10 με δικαιούχο την εταιρία  …………….. (Σχετ. 7).
Αμέσως μετά, μού ανακοίνωσε ότι θα μου αποσταλούν 160.000 ευρώ στα οποία θα περιλαμβάνονται και τα δικά μου χρήματα, αλλά θα χρειαστούν 3 μέρες μέχρι να μπουν στο λογαριασμό μου της ΕΤΕ. Όμως τη Δευτέρα 14/10 μου έστειλε έγγραφο δήθεν από την Τραπεζική εταιρία LLOYDS, όπου υποτίθεται βρίσκονται 160000 για μένα, με βάση το οποίο πρέπει να πληρώσω φόρο 10400Ε, αλλιώς τα χρήματα δεν μπορούν να περάσουν στην ΕΤΕ  (Σχετ. 8). Τότε ήταν πλέον που αντιλήφθηκα ότι πρόκειται για απάτη.

ΙΙΙ. Επειδή, όπως προκύπτει από τα παραπάνω, οι άγνωστοι δράστες με εξαπάτησαν, καθώς με την εν γνώσει παράσταση ψευδών γεγονότων ως αληθινών, έβλαψαν την περιουσία μου, πείθοντάς με να αποστείλω διαδοχικά ποσά σε λογαριασμούς και με ζημίωσαν κατ’ αυτόν τον τρόπο, κατά το ποσό των 35.250 ευρώ.

	Επειδή, οι άγνωστοι δράστες ενήργησαν με σκοπό να προσκομίσουν στους εαυτούς τους ή σε άλλον παράνομο περιουσιακό όφελος, βλάπτοντας την περιουσία μου, κατά παράβαση του άρθρου 386 ΠΚ και από την πράξη αυτή  ζημιώθηκα το ανωτέρω ποσό.

	Επειδή για τη διερεύνηση των παραπάνω συμβάντων πρέπει να γίνει έρευνα των τραπεζικών συναλλαγών και συγκεκριμένα: α) της μεταφοράς ποσού 2.000 ευρώ από τον λογαριασμό μου στον λογαριασμό με αριθ. ………………….. με δικαιούχο ………………. (Σχετ. 3) και της μεταφοράς ποσού 2.000 ευρώ στον ίδιο λογαριασμό (σχετ. 7), και Β) των μεταφορών ποσών 10.000 ευρώ στις 4/10/2024, ποσού 10.000 στις 20/9 και ποσού10.000 ευρώ στις 8/10/2024 στον αριθμό …………………………… με δικαιούχο Ελένη ……….. του Χρήστου.

Επειδή  αρμόδια για την εξειδικευμένη έρευνα τέτοιου είδους  ηλεκτρονικών εγκλημάτων/κυβερνοεγκλημάτων είναι η Υπ/νση Δίωξης Ηλεκτρονικού Εγκλήματος της ΕΛ.ΑΣ. σύμφωνα με το ισχύον θεσμικό πλαίσιο.

	Επειδή διορίζω νόμιμο αντίκλητο τον δικηγόρο ……………………….

ΓΙΑ ΤΟΥΣ ΛΟΓΟΥΣ ΑΥΤΟΥΣ
και με τη ρητή επιφύλαξη παντός νομίμου δικαιώματός μου
ΕΓΚΑΛΩ – ΜΗΝΥΩ τους ως άνω αγνώστους δράστες, και ζητώ την άσκηση ποινικής δίωξης εις βάρος τους και την κατά νόμο τιμωρία τους για παράβαση του άρθρου 386 ΠΚ κατ’ εξακολούθηση που είχε ως συνέπεια να ζημιωθώ το ποσό των 35.250 ευρώ.

Επίσης, ζητώ:
Να διενεργηθεί κατάλληλη τεχνική έρευνα από τη Δίωξη Ηλεκτρονικού Εγκλήματος για την ανακάλυψη των στοιχείων των αγνώστων δραστών, ήτοι των τραπεζικών λογαριασμών και των τηλεφώνων που χρησιμοποιούν για την επικοινωνία: α) +…………………………….., καθώς και της διεύθυνσης email του εμφανιζόμενου σε εμένα ως Ανδρέα Αναστασίου, ήτοι ………………………..
Ο μηνυτής


……………………………………… 
