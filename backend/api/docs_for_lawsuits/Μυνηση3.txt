ΠΡΟΣ ΤΗΝ ΕΙΣΑΓΓΕΛΙΑ ΠΡΩΤΟΔΙΚΩΝ ΘΕΣΣΑΛΟΝΙΚΗΣ

ΜΗΝΥΤΗΡΙΑ ΑΝΑΦΟΡΑ
και αίτημα διενέργειας ανακριτικών πράξεων από την Υπ/Δση Ηλ. Εγκλήματος Β Ελλάδος

………………………………….., ΑΦΜ: ……………., κάτοικος ……. Θεσσαλονίκης τηλ: ………………..
ΚΑΤΑ
Παντός αγνώστου δράστη
----------------------------------------------------------------------------------


Θεσσαλονίκη 25/10/2024

	Ι. Στις 18 Ιουνίου 2024 δέχθηκα ένα τηλεφώνημα στο κινητό μου τηλέφωνο από κάποιον άγνωστο που μου συστήθηκε ως Δημοσθένης και καλούσε από τον αριθμό 6971690327 και μου είπε ότι είναι εκπρόσωπος μιας αγγλικής εταιρίας που λέγεται ……….. η οποία δραστηριοποιείται στις επενδύσεις με κρυπτονομίσματα. Μαζί με κάποια κυρία η οποία μου συστήθηκε ως Μάρθα και μου τηλεφώνησε από άλλον αριθμό (+………………….., Σχετ. 1), με έπεισαν να εγγραφώ στην εταιρία αυτή έναντι του ποσού των ποσού των 250 ευρώ, υποσχόμενοι ότι κάθε μήνα θα καταθέτουν στον τραπεζικό μου λογαριασμό χρήματα που θα ήταν νόμιμα φορολογημένα στην Αγγλία και κάποια στιγμή θα έφτανα να κερδίσω μέχρι 100.000 ευρώ. Εκείνο όμως που με έπεισε να κάνω την εγγραφή είναι ότι υποσχέθηκαν να μειώσουν δραστικά τις δόσεις του στεγαστικού μου δανείου για το οποίο καταβάλλω κάθε μήνα το μισό από το εισόδημά μου και τούτο, διότι, όπως μου είπαν, έχουν δήθεν διασυνδέσεις με τις Τράπεζες και μπορούν να ενεργήσουν κατάλληλα για τη μείωση του ποσού της δόσης του δανείου μου.
	Αδυνατώντας εγώ να κάνω ηλεκτρονικά τις ανάλογες κινήσεις, δέχτηκα να τις κάνω με τη βοήθειά τους. Με καθοδήγησαν να κάνω εγγραφή πληρώνοντας το ποσό των 255 ευρώ με εντολή IRIS στις 18/6/2024, από τον λογαριασμό μου στην ALPHA BANK με αριθ. ………………. και ο αριθ. συναλλαγής είναι 202406180960219945 (Σχετ. 2). Ταυτόχρονα, τους γνωστοποίησα τα στοιχεία του τραπεζικού λογαριασμού μου, δηλ. αριθμό κάρτας, αριθμό λογαριασμού και κωδικό ΡΙΝ της κάρτας μου. Όμως, διαπίστωσα ότι αφαίρεσαν και άλλα ποσά από τον λογαριασμό μου. Συγκεκριμένα, την ίδια ημέρα μετέφεραν 255 ευρώ από τον λογαριασμό μου στον λογαριασμό …………………….. (Σχετ. 3) και 252 ευρώ από τον λογαριασμό μου μεταφέρθηκαν σε τουρκική Τράπεζα (σχετ. 4).
Διαμαρτυρήθηκα στον κύριο Δημοσθένη και αυτός με παρέπεμψε στην ως άνω κυρία με την οποία θα μπορούσα να επικοινωνώ μέσω της εφαρμογής viber με την οποία συνομίλησα τηλεφωνικώς και μέσω viber. Όταν αντιλήφθηκε την απάτησα της ζήτησα εξηγήσεις, τις οποίες απέφευγε να δώσει, υποσχόμενη να μου τηλεφωνήσει, πράγμα που δεν έκανε ποτέ και όταν της είπα θα προφύγω εναντίον τους δικαστικά, άρχισε να με βρίζει και να με απειλεί, εμένα και την οικογένειά μου.
Επιπλέον, έκανα αμφισβήτηση της τελευταίας συναλλαγής στην Τράπεζα Eurobank που μου απάντησε ότι η συναλλαγή έγινε με ισχυρή ταυτοποίησης και ως εκ τούτου, δεν μπορεί να ακυρωθεί και να μου επιστραφούν τα χρήματα που έχασα (Σχετ. 5).

ΙΙΙ. Επειδή, όπως προκύπτει από τα παραπάνω, οι άγνωστοι δράστες με εξαπάτησαν, καθώς με την εν γνώσει παράσταση ψευδών γεγονότων ως αληθινών, έβλαψαν την περιουσία μου, πείθοντάς με να αποστείλω διαδοχικά ποσά σε λογαριασμούς και με ζημίωσαν κατ’ αυτόν τον τρόπο, κατά το ποσό των 762 ευρώ.

	Επειδή, οι άγνωστοι δράστες ενήργησαν με σκοπό να προσκομίσουν στους εαυτούς τους ή σε άλλον παράνομο περιουσιακό όφελος, βλάπτοντας την περιουσία μου, κατά παράβαση του άρθρου 386 ΠΚ και από την πράξη αυτή  ζημιώθηκα το ανωτέρω ποσό.

	Επειδή για τη διερεύνηση των παραπάνω συμβάντων πρέπει να γίνει έρευνα των ως άνω τραπεζικών συναλλαγών και των τηλεφωνικών αριθμών των προσώπων με τους οποίους είχα συνομιλίες.

Επειδή  αρμόδια για την εξειδικευμένη έρευνα τέτοιου είδους  ηλεκτρονικών εγκλημάτων/κυβερνοεγκλημάτων είναι η Υπ/νση Δίωξης Ηλεκτρονικού Εγκλήματος της ΕΛ.ΑΣ. σύμφωνα με το ισχύον θεσμικό πλαίσιο.

	Επειδή διορίζω νόμιμο αντίκλητο τον δικηγόρο …………………………

ΓΙΑ ΤΟΥΣ ΛΟΓΟΥΣ ΑΥΤΟΥΣ
και με τη ρητή επιφύλαξη παντός νομίμου δικαιώματός μου
ΕΓΚΑΛΩ – ΜΗΝΥΩ τους ως άνω αγνώστους δράστες, και ζητώ την άσκηση ποινικής δίωξης εις βάρος τους και την κατά νόμο τιμωρία τους για παράβαση του άρθρου 386 ΠΚ κατ’ εξακολούθηση που είχε ως συνέπεια να ζημιωθώ το ποσό των  ……………….  ευρώ.
Ο μηνυτής

…………………………………….
