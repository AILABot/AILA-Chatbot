ΠΡΟΣ ΤΗΝ ΕΙΣΑΓΓΕΛΙΑ ΠΡΩΤΟΔΙΚΩΝ ΘΕΣΣΑΛΟΝΙΚΗΣ
Δια της Υπ/σης Δίωξης Ηλεκτρονικού Εγκλήματος Θεσσαλονίκης

ΜΗΝΥΤΗΡΙΑ ΑΝΑΦΟΡΑ

……………………… του …………….., ΑΦΜ: …………………., τηλ: …………………., κάτοικος Θεσσαλονίκης, οδός ………..
ΚΑΤΑ
Παντός αγνώστου δράστη
----------------------------------------------------------------------------------


Θεσσαλονίκη 24/06/2025

	Ι. Στις αρχές του 2024 έλαβα μήνυμα στο κοινωνικό δίκτυο Facebook μέσω του Messenger από ένα πρόσωπο με Ονομ/μο  Michelle Campbell που υποστήριζε ότι εργαζόταν σε τουρκική Τράπεζα που μου ανέφερε ότι υπήρχε αδρανής τραπεζικός λογαριασμό από έναν συγγενή μου, τον Adrian Lawrence Kokkoni. Στην αρχή αγνόησα τα μηνύματα, τα οποία εξακολούθησαν να έρχονται και στη διεύθυνση του ηλεκτρονικού μου ταχυδρομείου …………@yahoo.gr από την Fusun Tumsavas. Έτσι, μου έστειλαν μήνυμα από Δικαστήριο της Τουρκίας στο οποίο αναφέρεται ότι δικαιούμαι να λάβω το ποσό των 9.500.000 δολαρίων που βρίσκεται κατατεθειμένη στην Τράπεζα Turkiye Is Bankasi A.S. Μεταξύ άλλων, επικοινώνησε μαζί μου, μέσω email ένας Τούρκος δικηγόρος, με στοιχεία M. Fadlullah ……………….
	Οι άγνωστοι δράστες με διάφορες δικαιολογίες με παρέπεισαν να τους αποστείλω χρήματα ως τραπεζικά έξοδα και φόρους, ώστε να λάβω το ως άνω ποσό.
	Συγκεκριμένα, μου ζήτησαν να καταθέσω τραπεζικά εμβάσματα με δικαιούχο τον A.X. στην Τράπεζα ISBANK στον λογαριασμό με αριθ. IBAN: …………. Τα ποσά που έστειλα με έμβασμα, ειδικότερα, είναι τα παρακάτω:
1)	Στις 21/2/2024 το ποσό των 1.800,00 ευρώ
2)	Στις 27/2/2024 το ποσό των 5.000,00 ευρώ
3)	Στις 04/03/2024 το ποσό των 1.200,00 ευρώ
4)	Στις 11/03/2024 το ποσό των 6.000,00 ευρώ
5)	Στις 26/3/2024 το ποσό των 5.000,00 ευρώ
6)	Στις 12/04/2024 το ποσό των 5.000,00 ευρώ και
7)	Στις 18//04/2024 το ποσό των 2.000,00 ευρώ,
	 ήτοι συνολικά 26.000,00 ευρώ.

	Όταν αντιλήφθηκα την απάτη, καθώς δεν έλαβε χώρα η μεταφορά του ποσού που μου υποσχέθηκαν, ανέθεσα σε ειδικό ερευνητή την έρευνα για την υπόθεση της απάτης, τον κ. Φώτιο Γρόντα που όμως, μέχρι σήμερα δεν έχει υποβάλλει μήνυση εναντίον των αγνώστων δραστών.

ΙΙΙ. Επειδή, όπως προκύπτει από τα παραπάνω, οι άγνωστοι δράστες με εξαπάτησαν, καθώς με την εν γνώσει παράσταση ψευδών γεγονότων ως αληθινών, έβλαψαν την περιουσία μου, πείθοντάς με να αποστείλω διαδοχικά ποσά σε λογαριασμούς και με ζημίωσαν κατ’ αυτόν τον τρόπο, κατά το ποσό των συνολικά 26.000,00 ευρώ.

	Επειδή, οι άγνωστοι δράστες ενήργησαν με σκοπό να προσκομίσουν στους εαυτούς τους ή σε άλλον παράνομο περιουσιακό όφελος, βλάπτοντας την περιουσία μου, κατά παράβαση του άρθρου 386 ΠΚ και από την πράξη αυτή  ζημιώθηκα το ανωτέρω ποσό.

	Επειδή για τη διερεύνηση των παραπάνω συμβάντων πρέπει να γίνει έρευνα των τραπεζικών συναλλαγών και συγκεκριμένα, της μεταφοράς των ως άνω ποσών συνολικά 26.000,00 ευρώ από τον λογαριασμό στην Τράπεζα ISBANK στον λογαριασμό με αριθ. IBAN: xxxxxxxxxxxxxx και δικαιούχο τον A.X.



Επειδή  αρμόδια για την εξειδικευμένη έρευνα τέτοιου είδους  ηλεκτρονικών εγκλημάτων/κυβερνοεγκλημάτων είναι η Υπ/νση Δίωξης Ηλεκτρονικού Εγκλήματος της ΕΛ.ΑΣ. σύμφωνα με το ισχύον θεσμικό πλαίσιο.

	Επειδή διορίζω νόμιμο αντίκλητο τον δικηγόρο, δικηγόρο ………….., οδός ……..

ΓΙΑ ΤΟΥΣ ΛΟΓΟΥΣ ΑΥΤΟΥΣ
και με τη ρητή επιφύλαξη παντός νομίμου δικαιώματός μου
ΜΗΝΥΩ τους ως άνω αγνώστους δράστες, και ζητώ την άσκηση ποινικής δίωξης εις βάρος τους και την κατά νόμο τιμωρία τους για παράβαση του άρθρου 386 ΠΚ κατ’ εξακολούθηση που είχε ως συνέπεια να ζημιωθώ το ποσό των 26.000 ευρώ.

Επίσης, ζητώ:
Να διενεργηθεί κατάλληλη τεχνική έρευνα από τη Δίωξη Ηλεκτρονικού Εγκλήματος για την ανακάλυψη των στοιχείων των αγνώστων δραστών, ήτοι του τραπεζικού λογαριασμού με δικαιούχο τον Α.Χ. στην Τράπεζα ISBANK με αριθ. IBAN: xxxxxxxxxxxxxxxx και των email: ……….

Η μηνύτρια
 

 
